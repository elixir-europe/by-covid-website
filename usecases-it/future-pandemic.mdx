---
title: Creare percorsi per il futuro 
description: 'La pandemia Covid-19 ha sconvolto le nostre vite, ma ha anche trasformato il mondo della ricerca. Scienziati di tutto il mondo si sono riuniti per capire la malattia e sviluppare trattamenti e vaccini il più velocemente possibile.Ma che ne sarà di questi progressi una volta terminata la crisi?'
class: post
imageTwitter: ./usecases-images/futurepandemics_twitter_675px.jpg
imageOg: ./usecases-images/futurepandemics_web_thumb.jpg
imageAlt: BY-COVID Use-case
newsImage: ./usecases-images/futurepandemics_web_thumb.jpg
embeddedImagesLocalUc: ./usecases-images/Futurepandemics_web_800px.jpg
date: 2023-02-12
postType: UsecaseIt
---

La pandemia Covid-19 ha sconvolto le nostre vite, ma ha anche trasformato il mondo della ricerca. Scienziati di tutto il mondo si sono riuniti per capire la malattia e sviluppare trattamenti e vaccini il più velocemente possibile. Ma che ne sarà di questi progressi una volta terminata la crisi?

** LA SCIENZA COME ESPLORAZIONE **

Gli esploratori partono in spedizione per scoprire aree sconosciute del nostro mondo. Potrebbero essere alla ricerca di una nuova specie di fungo con proprietà medicinali o cercare di osservare un nuovo comportamento animale. La maggior parte di loro troverà la strada usando strumenti collaudati, come il GPS, insieme alla capacità di innovare di fronte a situazioni sconosciute.  Il successo di questi pionieri permette a futuri viaggiatori di seguire più facilmente le loro orme. Il pericolo di perdersi, di rimanere bloccati in situazioni pericolose o di perdere tempo nella ricerca è molto più basso quando il terreno è già stato tracciato. Più il sentiero viene utilizzato, meglio sarà tracciato e più sarà facile accedervi. Sarebbe un peccato lasciare questi percorsi abbandonati quando sappiamo che possono portare a luoghi interessanti.


** ESPLORARE LE MALATTIE INFETTIVE **

La pandemia COVID-19 non è la prima né l'ultima che affronteremo. Tuttavia, saremo in grado di anticipare meglio le future pandemie grazie alle conoscenze e all'esperienza acquisita nel corso di Covid-19. Proprio come l'esplorazione, le ricerche e le esperienze precedenti sono molto utili come base per il lavoro successivo.

Con la pandemia più sotto controllo, c'è tempo per guardare indietro alle lezioni apprese e a come queste possono essere applicate in futuro. Possiamo utilizzare queste lezioni per accelerare gli sforzi di risposta alla pandemia, ad esempio ottimizzando la produzione di vaccini. Le ricerche condotte, i risultati ottenuti, le procedure sviluppate e i metodi utilizzati possono essere impiegati per prevenire o gestire future pandemie.

Una delle armi più efficaci contro il virus Covid-19 è stata la rapida condivisione dei dati provenienti da tutto il mondo. I dati hanno facilitato la comprensione del meccanismo della malattia, l’identificazione delle misure più efficaci per fermare la trasmissione, l’evoluzione del virus e l’identificazione dei vaccini migliori per prevenire le infezioni.


** OLTRE IL COVID **

Come gli esploratori, gli scienziati hanno aperto la strada alla raccolta, al collegamento, all'archiviazione, all'utilizzo e alla condivisione dei dati per aiutare a combattere la pandemia. Il Covid-19 ha causato una crisi mondiale e i pionieri della scienza hanno dovuto lavorare in modo rapido e innovativo, ad esempio per garantire l’aderenza a quadri etici e legali e trovare nuovi modi per collegare i dati. Questo lavoro sotto pressione ha dimostrato il vantaggio di mettere a disposizione di tutti i dati di diversi paesi e aree di ricerca.

Alcune infrastrutture di dati sono state create appositamente per risolvere questa crisi, ma si sono rivelate così utili che ora è importante assicurarne la manutenzione. Il progetto BY-COVID valorizza i successi  degli scienziati che hanno studiato il COVID-19  per aiutare  la gestione delle pandemie future. 

Vi ricordate della sfida più difficile che avete affrontato, come studiare per gli esami o allenarsi per una maratona? Affrontandoli, avete imparato qualcosa che si è rivelato utile per altre sfide? Secondo voi, quali erano le principali lezioni apprese durante la pandemia? 

** SE VOLETE SAPERNE DI PIÙ... **

Un esempio di buona infrastruttura di dati sanitari (Danimarca): [Health data and registers - Sundhedsdata Styrelsen](https://sundhedsdatastyrelsen.dk/da/english/health_data_and_registers)

Revisione dei determinanti molecolari e cellulari della polmonite COVID-19 critica: [Human genetic and immunological determinants of critical COVID-19 pneumonia | Nature](https://www.nature.com/articles/s41586-022-04447-0)

Uno sguardo indietro alle lezioni apprese dalla pandemia: [Ten lessons from the first two years of COVID-19 | McKinsey](https://www.mckinsey.com/industries/healthcare-systems-and-services/our-insights/ten-lessons-from-the-first-two-years-of-covid-19)

Un esempio di lezione appresa dalla comprensione di Covid-19 (saper utilizzare tutti i dati): [Why the WHO took two years to say COVID is airborne](https://www.nature.com/articles/d41586-022-00925-7)

[What COVID-19 has taught us: “Healthcare can no longer exist without technology” | Africa Renewal](https://www.un.org/africarenewal/magazine/march-2021/what-covid-19-has-taught-us-%E2%80%9Chealthcare-can-no-longer-exist-without-technology%E2%80%9D)

Il framework BY-COVID riutilizzato per il vaiolo delle scimmie: [Repurposing COVID-19 pipelines for the monkeypox virus(https://by-covid.org/news-events/monkeypox-pipeline/)

La salute digitale durante la pandemia e come usarla nel futuro: [Data capture and sharing in the COVID-19 pandemic: a cause for concern - The Lancet Digital Health](https://www.thelancet.com/journals/landig/article/PIIS2589-7500(22)00147-9/fulltext)

Cosa ci ha mostrato covid sull'importanza della condivisione dei dati e della scienza aperta: https://www.researchgate.net/profile/Kenneth-Zheng-2/publication/343892070_Data_sharing_during_COVID-19_pandemic_what_to_take_away/links/5f87cf9b458515b7cf81eda9/Data-sharing-during-COVID-19-pandemic-what-to-take-away.pdf 

---
title: Sapevate che tirare lo sciacquone può aiutare la ricerca?
description:  Sapevate che tirare lo sciacquone del bagno potrebbe fornire dati preziosi per la ricerca?  Le acque reflue dei servizi igienici sono diventate un potente strumento per individuare  le aree con maggior numero di casi della pandemia COVID-19. 
class: post
imageTwitter: /twitter-for-citizens.jpg
imageOg: /og-for-citizens.jpg
imageAlt: BY-COVID Use-case
newsImage: ./usecases-images/Wastewater_twitter_horizontal.jpg
embeddedImagesLocalUc: ./usecases-images/Wastewater_web_800.jpg
date: 2022-10-19
postType: UsecaseIt
---

Sapevate che tirare lo sciacquone del bagno potrebbe fornire dati preziosi per la ricerca?  Le acque reflue dei servizi igienici sono diventate un potente strumento per individuare  le aree con maggior numero di casi della pandemia COVID-19. Esaminando le acque reflue possiamo anticipare i tassi di ricovero ospedaliero legati al COVID-19 in aree specifiche o persino prevedere futuri focolai di altre malattie.

I nostri escrementi rappresentano una registrazione dinamica degli eventi che si verificano nel nostro corpo; ad esempio contengono frammenti del virus COVID-19 quando siamo infettati da questa malattia. Ciò ci permette di misurare quali varianti del virus COVID-19 sono presenti nel nostro organismo e, di conseguenza, quali varianti stanno circolando in determinate aree..  Utilizzando queste informazioni, possiamo progettare una risposta sanitaria mirata.

** COME VENGONO RACCOLTI E CONSERVATI I DATI? **

Il progetto BY-COVID collabora con l'iniziativa italiana SARI, che raccoglie dati dalle acque reflue una o due volte alla settimana in ogni città d'Italia. I dati vengono poi visualizzati su un database dinamico nazionale (dashboard) in tempo reale per fornire una sorveglianza aggiornata delle ondate della pandemia. I ricercatori del progetto BY-COVID assicurano che i dati estratti dai campioni di acque reflue siano disponibili per essere riutilizzati in altri studi, ad esempio per fare confronti tra paesi diversi, per rispondere a domande di ricerca sulla diffusione virale o per informare le decisioni di salute pubblica.

** QUALI SONO I VANTAGGI? **

L'analisi delle acque reflue è utile sia per l'individuazione che per la sorveglianza dei focolai di malattie infettive. Gli interventi necessari possono essere più efficaci se sappiamo quali agenti patogeni sono presenti e in quali luoghi. Le risorse fornite da BY-COVID (ad esempio i database e i software di analisi dei dati) sono utili per combattere l'attuale pandemia e anche per individuare quelle future.

** QUALI SONO I RISCHI QUANDO UTILIZZIAMO QUESTI DATI? **

I dati personali potrebbero essere trovati nelle acque reflue se si analizza il DNA umano presente negli escrementi. Tuttavia, vengono raccolti solo dati sui virus, non sugli esseri umani. L'infrastruttura BY-COVID è stata creata per contrastare qualsiasi rischio di uso improprio dei dati: tutti i dati raccolti per l'analisi delle acque reflue sono aggregati, il che significa che sarebbe impossibile identificare con precisione qualsiasi informazione sulle persone.
 
** SE VOLETE SAPERNE DI PIÙ... **

Ecco un esempio di utilizzo dell'analisi delle acque reflue in un campus universitario: [Testing wastewater to help detect Covid-19](https://www.youtube.com/watch?v=ysZsx5wS2YM)

Questo articolo presenta una sintesi dei risultati di una prima indagine sulle varianti di COVID-19 nelle acque reflue italiane: [Flash survey on SARS-CoV-2 variants in urban wastewater in Italy 1st Report (Investigation period: 04 – 12 July 2021)](https://www.iss.it/documents/20126/0/Flash+survey+SARS-CoV-2+wastewater+Italy+-+July+2021+final+081321.pdf/3476ffae-2b12-e0d3-68d7-552075ea7c0b?t=1631115343133)

Per saperne di più sull'uso delle acque reflue : [Water and wastewater digital surveillance for monitoring and early detection of the COVID-19 hotspot: industry 4.0 | SpringerLink](https://link.springer.com/article/10.1007/s13762-022-03982-7)

Guarda una breve spiegazione sui dati aggregati : [What is data aggregation in under 2 minutes!](https://www.youtube.com/watch?v=PvohkMNV9Lo)

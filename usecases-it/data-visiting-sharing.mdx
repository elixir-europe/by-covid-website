---
title: La visita dei dati è la nuova condivisione dei dati
description: Durante la pandemia COVID-19, le riunioni online sono diventate parte della vita lavorativa di molte persone e, come in qualsiasi altra riunione, abbiamo condiviso idee per portare avanti i nostri progetti.
class: post
imageTwitter: ./usecases-images/EN_datavisiting_twitter_675px.jpg
imageOg: ./usecases-images/EN_datavisiting_web_thumb.jpg
imageAlt: BY-COVID Use-case
newsImage: ./usecases-images/EN_datavisiting_web_thumb.jpg
embeddedImagesLocalUc: ./usecases-images/EN_datavisiting_web_800px.jpg
date: 2023-05-16
postType: UsecaseIt
---

Durante la pandemia COVID-19, le riunioni online sono diventate parte della vita lavorativa di molte persone e, come in qualsiasi altra riunione, abbiamo condiviso idee per portare avanti i nostri progetti. La differenza è che noi siamo rimasti a casa. Tuttavia, le idee che abbiamo condiviso hanno lasciato la nostra casa per unirsi ad altri. I nostri pensieri e le nostre opinioni, messi insieme, hanno arricchito la discussione e permesso di progredire.

** QUAL È IL LEGAME TRA I DATI E LE RIUNIONI ONLINE? **

I dati della ricerca sono archiviati in modi diversi e in luoghi diversi, il che puo’ rendere difficile l'accesso a tali informazioni. Tuttavia, un sistema federato offre una soluzione innovativa a questa sfida. Con un sistema federato, i dati rimangono al proprio posto, come le persone che lavorano da casa, ma i ricercatori e le altre persone che hanno intenzione di utilizzare i dati possono accedervi.  Un sistema federato è composto da diversi fornitori di dati, come ospedali o università, che collaborano insieme, mantenendo il controllo sulla gestione dei propri dati. 

Un sistema di ricerca federato può essere paragonato ad una riunione online: ogni persona rappresenta i dati (che non si muovono) mentre la conoscenza derivata dai dati è rappresentata dalle idee di ogni persona (che è libera di essere condivisa). L'alternativa alla federazione è nota come centralizzazione: i partecipanti alle riunioni (dati) si recano tutti nello stesso luogo per incontrarsi di persona e condividere le idee.

** LA VISITA DEI DATI È LA NUOVA CONDIVISIONE DEI DATI **

Un sistema di ricerca federato facilita il riutilizzo dei dati, secondo i principi FAIR di reperibilità, accessibilità, interoperabilità e riutilizzabilità. Ci sono molti ostacoli politici, etici, amministrativi, normativi e legislativi che impediscono ai dati di lasciare il loro luogo di origine; un sistema  federato permette ai dati di rimanere dove sono, ma di essere riutilizzati per far progredire la ricerca.

** BY-COVID COME INCONTRO ONLINE **

Il progetto BY-COVID utilizza sia sistemi centralizzati che federati, a seconda del tipo di dati. Nei sistemi centralizzati, i dati sono condivisi in database comuni che risiedono in un luogo diverso da quello dei dati. I sistemi centralizzati sono utilizzati per i dati non sensibili, ad esempio quelli che non riguardano le persone. 

Tuttavia, per fornire risposte a domande politiche interessanti, è utile anche l'accesso a dati più sensibili. Questi dati, che si trovano in una varietà di luoghi diversi, possono essere consultati e analizzati utilizzando sistemi federati, seguendo le regole di governance nazionali e le restrizioni normative. I risultati possono essere ampiamente condivisi in articoli scientifici senza che i dati si spostino, come se si condividesse l'esito di una riunione online mentre i partecipanti restano a casa.


** SE VOLETE SAPERNE DI PIÙ... **

Cos'è la federazione: [What is federation (English)](https://www.ibm.com/docs/en/db2/11.5?topic=federation-federated-systems) [(French)](https://www.ibm.com/docs/fr/db2/10.5?topic=SSEPGG_10.5.0/com.ibm.swg.im.iis.db.fed.overview.doc/topics/cfpint03.htm)

La strada da percorrere non è la condivisione dei dati, ma la loro visita: [The way forward is not data sharing but data visiting](https://registry.ern-euro-nmd.eu/the-way-forward-is-not-data-sharing-but-data-visiting/)

Affrontare l'interoperabilità nello sviluppo di un'infrastruttura di ricerca federata: [Coping with interoperability in the development of a federated research infrastructure](https://archpublichealth.biomedcentral.com/articles/10.1186/s13690-021-00731-z)

Piano di gestione dei dati BY-COVID: [BY-COVID data management plan](https://zenodo.org/record/7476926#.Y_YW1HbMKUl)



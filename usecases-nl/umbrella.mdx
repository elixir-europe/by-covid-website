---
title: Vertrouwen in data
description: Tijdens de ontwikkeling en uitrol van vaccins helpt een reeks gegevens, van experimenten in het laboratorium tot klinische proeven en monitoring na de vergunningverlening, om vaccins zo effectief en veilig mogelijk te maken. 
class: post
imageTwitter: ./usecases-images/twitter-for-citizens.jpg
imageOg: ./usecases-images/umbrella_web_thumb.jpg
imageAlt: BY-COVID Use-case
newsImage: ./usecases-images/umbrella_web_thumb.jpg
embeddedImagesLocalUc: ./usecases-images/umbrella_web_1700px.jpg
date: 2023-02-09
postType: UsecaseNl
---

Tijdens de ontwikkeling en uitrol van vaccins helpt een reeks gegevens, van experimenten in het laboratorium tot klinische proeven en monitoring na de vergunningverlening, om vaccins zo effectief en veilig mogelijk te maken. Toegang tot gegevens is belangrijk voor experts die beslissingen nemen op het gebied van volksgezondheid, maar ook voor leken, aangezien hun percepties en houdingen het gebruik van vaccins  in grote mate beïnvloeden.

Zonder vertrouwen in de veiligheid en doeltreffendheid van Covid-19 vaccins is het moeilijk om een hoge (vrijwillige) vaccinatiegraad te bereiken in om het even welke bevolking.

** DATA BEÏNVLOEDT DE PUBLIEKE OPINIE  **

Peilingen leren ons dat in EU-landen de aarzeling om zich te laten vaccineren vaak gebaseerd is op een gebrek aan toegang tot betrouwbare gegevens: [met bijna een op de twee respondenten die het erover eens is dat het moeilijk is om informatie over COVID-19 en vaccins te vinden die ze kunnen vertrouwen.](https://europa.eu/eurobarometer/)

De Covid-19 pandemie bracht een golf van gegevens met zich mee (bijvoorbeeld het aantal geteste, besmette en zieke burgers) en informatie over hoe de diagnostische tests en vaccins van Covid-19 werken.  Voor veel mensen, niet louter voor leken maar ook voor gezondheidsdeskundigen, was het moeilijk om alle gegevens te interpreteren. Maar het is niet mogelijk om een pandemie te begrijpen zonder gegevens. We hebben dus niet minder gegevens nodig, maar manieren en instrumenten om betrouwbare gegevens over Covid-19, alsook over andere infectieziekten, gemakkelijk toegankelijk te maken.


** BY-COVID BOUWT VERTROUWEN OP **

Het BY-COVID-project heeft een COVID-19 dataportaal gecreëerd dat gegevens van veel verschillende onderzoeksgebieden koppelt, zoals genomica en sociale wetenschappen. Het is een bron voor wetenschappers en gezondheidswerkers, maar het kan ook helpen om burgers gerust te stellen dat er betrouwbare gegevens bestaan en dat die voor iedereen toegankelijk zijn. 

De publieke opinie is niet altijd gemakkelijk te veranderen op basis van feiten en gegevens. Volgens de EUROBAROMETER-peiling weerspiegelt het vertrouwen in COVID-19-vaccinatie het algemene vertrouwen in instellingen zoals nationale regeringen. Het vertrouwen weerspiegelt niet alleen het huidige beleid en de acties van de instellingen, maar ook hun staat van dienst in het verleden. Het zorgt ervoor dat het opbouwen van vertrouwen een langzaam proces is, maar wel een proces waarin betrouwbare en toegankelijke gegevens een belangrijke rol spelen.

** Wil je meer leren? **

Eurobarometer data over de houding van Europeanen ten opzichte van vaccinatie: 

[Eurobarometer (gegevens verzamelt in mei 2021)](https://europa.eu/eurobarometer/surveys/detail/2512) <br />
[Eurobarometer (gegevens verzamelt in februari 2022)](https://europa.eu/eurobarometer/surveys/detail/2692)

CESSDA Data Catalogus waarin enkele interessante COVID-19-gerelateerde gegevens in Europese archieven voor sociale wetenschappen te vinden zijn: [CESSDA Data Catalogue](https://datacatalogue.cessda.eu/)

Een alternatieve manier om toegang te krijgen tot Europese gegevens over sociale kwesties in verband met COVID-19 is via de CESSDA website: [CESSDA and COVID-19](https://www.cessda.eu/Covid-19)

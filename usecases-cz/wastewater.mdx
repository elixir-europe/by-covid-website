---
title: Věděli jste, že spláchnutím záchodu můžete pomoci výzkumu?
description:  Věděli jste, že splachování záchodu může přispět k získání dat pro výzkum?  Odpadní voda byla používána jako cenný nástroj pro odhalení ohnisek nákazy v pandemii COVID-19.
class: post
imageTwitter: /twitter-for-citizens.jpg
imageOg: /og-for-citizens.jpg
imageAlt: BY-COVID Use-case
newsImage: ./usecases-images/Wastewater_twitter_horizontal.jpg
embeddedImagesLocalUc: ./usecases-images/Wastewater_web_800.jpg
date: 2022-10-19
postType: UsecaseCz
---

Věděli jste, že splachování záchodu může přispět k získání dat pro výzkum?  Odpadní voda byla používána jako cenný nástroj pro odhalení ohnisek nákazy v pandemii COVID-19. Díky průzkumu odpadních vod bylo možné předvídat míru hospitalizací v souvislosti s COVID-19 v určitých oblastech. Díky takové analýze je možné předvídat i rozšíření  jiných onemocnění.

Naše exkrementy lze považovat za neustále se aktualizující záznam událostí, které se odehrávají v našem těle. Když jsme například nakaženi virem COVID-19, obsahují fragmenty tohoto viru. To znamená, že můžeme měřit, které jeho varianty cirkulují v určitých oblastech, a využít tyto informace k navržení cílené zdravotnické reakce.

** JAK SE DATA SHROMAŽĎUJÍ A UCHOVÁVAJÍ? **

V rámci projektu BY-COVID probíhá spolupracuje s italskou iniciativou SARI, která shromažďuje údaje z odpadních vod přibližně jednou až dvakrát týdně v každém italském městě. Data jsou pak v reálném čase zobrazována na informačních panelech, které poskytují aktuální přehled stavu pandemie. Výzkumníci z projektu BY-COVID zajišťují, aby údaje získané ze vzorků odpadních vod byly k dispozici pro opakované použití v dalších studiích, například pro srovnání mezi různými zeměmi, pro zodpovězení výzkumných otázek týkajících se šíření virů nebo pro rozhodování v oblasti veřejného zdraví.

** JAKÉ JSOU VÝHODY? **

Analýza odpadních vod je užitečná jak pro odhalování, tak pro následné sledování ohnisek infekčních onemocnění. Naše reakce mohou být účinnější, pokud víme, jaké konkrétní patogeny se kde vyskytují. Zdroje, které vytváří a propojuje projekt BY-COVID (například databáze nebo software pro analýzu dat) jsou proto užitečné pro boj s pandemií a také pro odhalování pandemií budoucích.

** JAKÁ JSOU RIZIKA PŘI POUŽÍVÁNÍ TĚCHTO ÚDAJŮ? **

I v odpadních vodách by mohly být nalezeny osobní údaje, pokud by se analyzovala lidská DNA v exkrementech. Zde se však shromažďují pouze údaje o virech, nikoliv o lidech. Infrastruktura BY-COVID je nastavena tak, aby čelila případným rizikům zneužití údajů. Všechna data shromážděná pro analýzu odpadních vod jsou agregovaná tak, aby nebylo možné přesně identifikovat žádné informace o jednotlivcích.
 
** POKUD SE CHCETE DOZVĚDĚT VÍCE... **

Zde je příklad využití analýzy odpadních vod v univerzitním kampusu: https://www.youtube.com/watch?v=ysZsx5wS2YM

V tomto článku jsou shrnuty výsledky prvního průzkumu variant COVID-19 v italských odpadních vodách : [Bleskový průzkum variant SARS-CoV-2 v městských odpadních vodách v Itálii)](https://www.iss.it/documents/20126/0/Flash+survey+SARS-CoV-2+wastewater+Italy+-+July+2021+final+081321.pdf/3476ffae-2b12-e0d3-68d7-552075ea7c0b?t=1631115343133)

Další informace o využití odpadních vod :  [Digitální kontrola pitné a odpadní  vody pro monitorování a včasné odhalení ohnisek COVID-19](https://link.springer.com/article/10.1007/s13762-022-03982-7)

Podívejte se na krátký výklad o agregovaných datech:  https://www.youtube.com/watch?v=PvohkMNV9Lo
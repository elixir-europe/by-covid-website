---
title: VYTVÁŘENÍ CEST PRO BUDOUCNOST
description: Pandemie Covid-19 narušila naše každodenní životy, zároveň ale také změnila svět výzkumu.Vědci z celého světa se spojili, aby porozuměli této nemoci a co nejrychleji vyvinuli léčbu a vakcíny. 
class: post
imageTwitter: ./usecases-images/futurepandemics_twitter_675px.jpg
imageOg: ./usecases-images/futurepandemics_web_thumb.jpg
imageAlt: BY-COVID Use-case
newsImage: ./usecases-images/futurepandemics_web_thumb.jpg
embeddedImagesLocalUc: ./usecases-images/Futurepandemics_web_800px.jpg
date: 2023-02-12
postType: UsecaseCz
---

Pandemie Covid-19 narušila naše každodenní životy, zároveň ale také změnila svět výzkumu. Vědci z celého světa se spojili, aby porozuměli této nemoci a co nejrychleji vyvinuli léčbu a vakcíny. Co se však s těmito pokroky stane, až krize skončí?

** CESTA VĚDY **

Badatelé se vydávají na expedice, aby objevili neznámé oblasti našeho světa. Mohou třeba hledat nový druh houby s léčivými účinky nebo se snažit pozorovat unikátní chování zvířat. Většina z nich nachází cestu pomocí osvědčených nástrojů jako je GPS, doprovázených schopností improvizovat tváří v tvář neznámým situacím. Jakmile ale průkopníci najdou cestu divočinou, zkušenosti které získali umožní budoucím cestovatelům jít snadněji v jejich stopách. Nebezpečí, že se ztratí, uvíznou v nebezpečných situacích nebo budou ztrácet čas hledáním, je mnohem menší, když je terén již zmapován. Čím častěji je stezka používána, tím lépe je vyznačena a tím snadněji se k ní dostanete. Byla by škoda nechat tyto cesty opuštěné, když víme, že mohou vést na zajímavá místa.

** ZKOUMÁNÍ INFEKČNÍCH CHOROB **

Tato pandemie není první ani poslední, se kterou se budeme potýkat. Díky znalostem a zkušenostem získaným v průběhu Covid-19 však budeme schopni lépe předvídat budoucí pandemie.

Nyní, když je pandemie více pod kontrolou, je čas ohlédnout se za získanými zkušenostmi a zjistit, jak je lze využít v budoucnu. Tyto poznatky můžeme využít k urychlení úsilí v reakci na pandemii, například k optimalizaci výroby vakcín. Provedený výzkum, zjištěné výsledky, vyvinuté postupy a použité metody lze využít k prevenci nebo zvládnutí budoucích pandemií.
Jednou z nejúčinnějších zbraní proti viru Covid-19 bylo rychlé sdílení dat z celého světa. Údaje ukazovaly, jak nemoc působí na organismus, jaká opatření jsou nejúčinnější při zastavení přenosu, jak se virus vyvíjí a jaké jsou nejlepší vakcíny pro prevenci infekce.

** PO COVIDU **

Podobně jako cestovatelé-průzkumníci vedli vědci sběr, propojování, ukládání, využívání a sdílení dat, která pomáhala v boji proti pandemii. Covid-19 způsobil celosvětovou krizi a vědci-průkopníci museli pracovat rychle a inovativně. Například našli nové způsoby propojování dat při dodržení všech etických a právních norem. Práce pod časovým tlakem ukázala přínosy zpřístupnění dat pro všechny napříč zeměmi a výzkumnými oblastmi.

Některé datové infrastruktury byly vytvořeny speciálně pro řešení této krize, ale ukázaly se být natolik užitečné, že je nyní důležité zajistit jejich udržení. Projekt BY-COVID jde ve šlépějích vědců zabývajících se pandemií a vytváří mapy, průvodce, mosty a odrazové můstky pro zmírnění a zvládnutí budoucích pandemií. 

Vzpomínáte si na nejtěžší výzvu, které jste kdy čelili? Třeba učení se na zkoušky nebo trénink na maraton? Naučili jste se z těchto úspěchů něco, co se vám hodilo při řešení dalších výzev? A jaké si myslíte, že byly hlavní přínosy v oblasti vědy a výzkumu získané během pandemie? 

** POKUD SE CHCETE DOZVĚDĚT VÍCE... **

Příklad dobré infrastruktury zdravotnických dat (Dánsko): [Zdravotnická data a registry obyvatel](https://sundhedsdatastyrelsen.dk/da/english/health_data_and_registers).

Přehled molekulárních a buněčných determinant vážného zápalu plic způsobeného COVID-19 : https://www.nature.com/articles/s41586-022-04447-0 

Ohlédnutí za poučením z pandemie: [Deset lekcí z prvních dvou let pandemie.](https://www.mckinsey.com/industries/healthcare/our-insights/ten-lessons-from-the-first-two-years-of-covid-19)

Příklad poučení z COVID-19 (anebo jak využít všechna související data): [Proč to WHO trvalo dva roky, než uznala, že Covid-19 se šíří vzduchem](https://www.nature.com/articles/d41586-022-00925-7). 

Co nás naučil COVID-19: [Zdravotní péče už nemůže fungovat bez technologií.](https://www.un.org/africarenewal/magazine/march-2021/what-covid-19-has-taught-us-%E2%80%9Chealthcare-can-no-longer-exist-without-technology%E2%80%9D) 

Systém  vytvořený v projektu BY-COVID znovu použit pro opičí neštovice: https://by-covid.org/news-events/monkeypox-pipeline/

Digitální zdravotnictví během pandemie a jeho využití po ní: Sběr a sdílení dat v době pandemie Covid-19.
Co nám covid ukázal o důležitosti sdílení dat a otevřené vědy: https://www.researchgate.net/profile/Kenneth-Zheng-2/publication/343892070_Data_sharing_during_COVID-19_pandemic_what_to_take_away/links/5f87cf9b458515b7cf81eda9/Data-sharing-during-COVID-19-pandemic-what-to-take-away.pdf

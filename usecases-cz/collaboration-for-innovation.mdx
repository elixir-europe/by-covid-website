---
title: SPOLUPRÁCE VEDE K INOVACÍM
description: Během mimořádné situace v oblasti veřejného zdraví, jako je pandemie COVID-19, je nezbytné, aby se odborníci z akademické i komerční sféry spojili pro společné dobro, i když se jejich zájmy liší
class: post
imageTwitter: ./usecases-images/EN_collaboration_twitter_horizontal.jpg
imageOg: ./usecases-images/EN_collaboration_web_thumb.jpg
imageAlt: BY-COVID Use-case
newsImage: ./usecases-images/EN_collaboration_web_thumb.jpg
embeddedImagesLocalUc: ./usecases-images/EN_collaboration_web_800px.jpg
date: 2023-05-16
postType: UsecaseCz
---

Během mimořádné situace v oblasti veřejného zdraví, jako je pandemie COVID-19, je nezbytné, aby se odborníci z akademické i komerční sféry spojili pro společné dobro, i když se jejich zájmy liší. Pro ochranu veřejného zdraví musí být co nejvíce údajů otevřených a přístupných, aby každý mohl přispět svými odbornými znalostmi a těžit ze získaných poznatků. Otevřenost vědy podporuje transparentnost a spolupráci, což pak stimuluje inovace a urychluje výzkum. 

Vzhledem k objemu a složitosti dat vytvářených napříč státy je třeba všechna data pečlivě spravovat, aby zůstala smysluplná a užitečná. Správu dat by pak měly mít na starosti datové infrastruktury hrazené z veřejných zdrojů, které pracují ve veřejném zájmu. Tyto infrastruktury vyvíjejí nástroje a zpřístupňují data, která mohou široce využívat nejen akademičtí pracovníci, ale také soukromý sektor a tvůrci veřejných politik. Veřejný a soukromý sektor může díky tomu produktivně spolupracovat a tato spolupráce usnadňuje soukromému sektoru převádění vědeckých objevů do inovací ve prospěch společnosti. 

V případě pandemie COVID-19 byly soukromé společnosti díky velkému množství dostupných a otevřeně sdílených dat schopny vytvořit inovativní řešení, jako jsou nové vakcíny, diagnostika a terapie, a to s dosud nevídanou rychlostí. To bylo možné jen díky velkému množství dat dostupných v infrastrukturách financovaných z veřejných zdrojů. 

** BY-COVID JAKO MODEL PRO INOVACE **

Projekt BY-COVID se podílí na budování kapacit veřejných infrastruktur, které budou schopny reagovat na budoucí pandemie. Rychlost inovací během COVID-19 byla umožněna datovými infrastrukturami, které předcházely začátku pandemie. Přestože se jednalo o existující zdroje, musely se tyto infrastruktury rychle přizpůsobit, aby pojaly záplavu nově vytvořených dat. Projekt BY-COVID staví na nástrojích a zdrojích vytvořených během pandemie, aby poskytl podporu pro budoucí mimořádné situace a umožnil pokračující výzkum infekčních nemocí. Tato práce zajistí, že vytvořené zdroje budou optimalizovány tak, aby podporovaly budoucí inovace, a že čemukoli budeme čelit, budeme tomu čelit společně. 

** POKUD SE CHCETE DOZVĚDĚT VÍCE... **

Zrychlené inovace v krizových situacích: [Úloha spolupráce při vývoji alternativních plicních ventilátorů během pandemie COVID-19](https://www.sciencedirect.com/science/article/pii/S0160791X22000641) 

[Co nás COVID-19 naučil o spolupráci - 7 lekcí z první linie](https://www.weforum.org/agenda/2022/04/what-covid-19-taught-us-about-collaboration-7-lessons-from-the-frontline/)

[Spolupráce a inovace k překonání problémů spojených s COVID-19](https://ingsa.org/news/collaboration-and-innovation-to-overcome-covid-19-challenges-dr-ir-siti-hamisah-tapsir/)

[Partnerství a spolupráce: Nový normál v boji proti COVID-19](https://www.efpia.eu/news-events/the-efpia-view/blog-articles/partnership-and-collaboration-the-new-normal-in-the-fight-against-covid-19/)



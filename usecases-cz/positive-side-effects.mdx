---
title: Může mít pandemie pozitivní vedlejší účinky?
description: Už se vám někdy stalo, že jste něco hledali a narazili při tom na něco jiného, na nějakou  zajímavou věc, o které jste neměli tušení?
class: post
imageTwitter: /twitter-for-citizens.jpg
imageOg: /og-for-citizens.jpg
imageAlt: BY-COVID Use-case
newsImage: ./usecases-images/positivesideeffects_twitter_horizontal.jpg
embeddedImagesLocalUc: ./usecases-images/Positivesideeffects_web_800.jpg
date: 2022-10-05
postType: UsecaseCz
---

Už se vám někdy stalo, že jste něco hledali a narazili při tom na něco jiného, na nějakou  zajímavou věc, o které jste neměli tušení? To je běžný jev i ve světě výzkumu, kdy se některé studie prováděné za určitým účelem ukáží jako užitečné pro řešení jiného problému. Pokud jsou vědecká data dostatečně rozsáhlá, dostupná a dobře zpracovaná, otevírá to možnosti pro jejich opětovné využití v dalších studiích a celkově se tak výzkum stává kvalitnějším.

** NĚKTERÉ PŘÍKLADY  NEČEKANÝCH OBJEVŮ **

Pandemie COVID-19 zmobilizovala výzkumníky, instituce a data z celého světa a vedla ve svém důsledku k pokroku v mnoha oblastech. Během pandemie byly například v masovém měřítku ověřeny už existující metody, jako jsou testy PCR a vakcíny s mediátorovou RNA, které lze nyní snáze použít u jiných onemocnění (příkladem jsou zde [testy PCR na opičí neštovice](https://www.eurosurveillance.org/content/10.2807/1560-7917.ES.2022.27.32.2200497) a [vakcíny s messengerovou RNA pro léčbu některých druhů rakoviny](https://www.nationalgeographic.com/science/article/new-cancer-treatments-may-be-on-the-horizonthanks-to-mrna-vaccines)).

Jiným příkladem je využití umělé inteligence v medicíně, které probíhalo již před pandemií, nyní ale byla nasazena v nebývalém měřítku, což vedlo k urychlení vývoje. Vědci si ušetřili měsíce experimentů díky [předpovědím struktury viru vytvořeným umělou inteligencí](https://www.coe.int/en/web/artificial-intelligence/ai-and-control-of-covid-19-coronavirus), která také pomohla při sekvenování genomu a předvídání vývoje pandemie.

Pokud jde o otevřenou vědu, [krize urychlila odklon od omezeného a podmíněného přístupu k datům a obecně ke znalostem](https://bmcmedresmethodol.biomedcentral.com/articles/10.1186/s12874-021-01304-y). Zásadní informace o viru byly zpřístupněny všem, což umožnilo lepší pochopení nemoci a rychlý vývoj vakcín, diagnostiky a léčby.

** BY-COVID JAKO NOSITEL VĚDECKÉHO POKROKU **

Tyto pokroky jsou možné pouze s dobrou datovou infrastrukturou, která umožňuje výzkumným pracovníkům a institucím spolupracovat a poskytovat snadno dostupná data na podporu objevování a rozhodování.   

Jedním ze způsobů, jak projekt BY-COVID podporuje otevřenou vědu, je přispívání do European Open Science Cloud (EOSC), jehož ["cílem je vytvořit platformu pro FAIRová vědecká data a datové služby v Evropě"](https://eosc-portal.eu/about/eosc).

Spojením mnoha zemí, výzkumných pracovníků a institucí a skrze zpřístupňování dat vytváří BY-COVID infrastrukturu, která umožní, aby z pandemie vzešly i nějaké pozitivní věci. 


** VÍCE INFORMACÍ O…. **

RNA vakcínách:<br />
[Nové způsoby léčby rakoviny mohou být na obzoru - díky mRNA vakcínám](https://www.nationalgeographic.com/science/article/new-cancer-treatments-may-be-on-the-horizonthanks-to-mrna-vaccines)

využití umělé inteligence v medicíně:<br />
[AI a kontrola Covid-19](https://www.coe.int/en/web/artificial-intelligence/ai-and-control-of-covid-19-coronavirus)<br />
https://www.swissinfo.ch/eng/artificial-intelligence-helps-bring-about-record-fast-vaccines/46256752 

otevřené vědě:<br />
[Otevřená věda zachraňuje životy: poučení z pandemie COVID-19](https://bmcmedresmethodol.biomedcentral.com/articles/10.1186/s12874-021-01304-y)

tom, jak COVID-19 ovlivnil výzkum:<br />
[Jak COVID-19 změní podobu vědy, technologií a inovací?](https://www.oecd.org/coronavirus/policy-responses/how-will-covid-19-reshape-science-technology-and-innovation--2332334d/) <br />
[Dopad COVID-19 na výzkum](https://www.ncbi.nlm.nih.gov/pmc/articles/PMC7343645/#:~:text=Distancing%20and%20transmission%20issues%20have,clinical%20trial%20databases%20%5B12%5D)


---
title: DATA, KTERÝM VĚŘÍME
description: Při vývoji a zavádění vakcín pomáhá celá řada dat, od těch pocházejících z  experimentů v laboratoři přes data z klinických studií až po  ta, která pocházejí ze sledování dopadů poté, co jsou jsou vakcíny schváleny. 
class: post
imageTwitter: ./usecases-images/twitter-for-citizens.jpg
imageOg: ./usecases-images/umbrella_web_thumb.jpg
imageAlt: BY-COVID Use-case
newsImage: ./usecases-images/umbrella_web_thumb.jpg
embeddedImagesLocalUc: ./usecases-images/umbrella_web_1700px.jpg
date: 2023-02-09
postType: UsecaseCz
---

Při vývoji a zavádění vakcín pomáhá celá řada dat, od těch pocházejících z  experimentů v laboratoři přes data z klinických studií až po  ta, která pocházejí ze sledování dopadů poté, co jsou jsou vakcíny schváleny. Cílem je zajistit co nejvyšší účinnost a bezpečnost vakcín. Přístup k datům je důležitý pro odborníky, kteří rozhodují o veřejném zdraví, ale také pro laiky, protože jejich vnímání a postoje silně ovlivňují proočkovanost populace jako celku.

Bez důvěry v bezpečnost a účinnost vakcín proti Covid-19 je těžké dosáhnout vysoké (dobrovolné) míry očkování v jakékoli populaci.

** DATA OVLIVŇUJÍ VEŘEJNÉ MÍNĚNÍ **

Z průzkumů veřejného mínění vyplývá, že v zemích EU je důvodem váhání s očkováním často vnímaný nedostatek spolehlivých údajů, přičemž téměř každý druhý respondent souhlasí s tím, že je pro něj obtížné najít důvěryhodné informace o vakcíně proti COVID-19, kterým by mohl důvěřovat.
Pandemie Covid-19 s sebou přinesla záplavu dat (například o počtech testovaných, nakažených a nemocných občanů) a informací o tom, jak fungují diagnostické testy a vakcíny proti Covid-19. Objevovaly se různé informace o tom, jak se daří vakcíny proti Covid-19 využívat.  Pro mnoho lidí, a to nejen pro laiky ale i zdravotnické odborníky, bylo obtížné všechny tyto údaje interpretovat. Bez dat však není možné pandemii porozumět. Nepotřebujeme tedy méně dat, ale najít způsoby a nástroje, které by důvěryhodná data o Covid-19 a ostatně i o dalších infekčních chorobách, snadno zpřístupnily.  

** BY-COVID BUDUJE DŮVĚRU **

V rámci projektu BY-COVID byl vytvořen datový portál COVID-19, který propojuje data z mnoha různých oblastí výzkumu, například z genomiky a sociálních věd. Je to primárně zdroj informací pro vědce a zdravotníky, ale zároveň může pomoci ujistit občany, že spolehlivá data existují a jsou přístupná všem. 

Data ne vždy snadno změní veřejné mínění. Podle průzkumu EUROBAROMETR odráží důvěra v očkování COVID-19 obecnou důvěru v instituce, jako jsou národní vlády. Tato důvěra odráží nejen současnou činnost institucí, ale i jejich minulé výsledky. Proto je budování důvěry pomalý proces, ve kterém však  spolehlivá a dostupná data hrají důležitou roli.

** POKUD SE CHCETE DOZVĚDĚT VÍCE… **

Údaje Eurobarometru o postojích Evropanů k očkování: 

[Eurobarometr (dotazování v květnu 2021)](https://europa.eu/eurobarometer/surveys/detail/2512)

[Eurobarometr (dotazování v únoru 2022)](https://europa.eu/eurobarometer/surveys/detail/2692)

Katalog dat organizace CESSDA, kde lze nalézt některá zajímavá data související s COVID-19 umístěná v evropských archivech sociálněvědních dat: [Katalog dat CESSDA](https://datacatalogue.cessda.eu/)

Alternativním způsobem, jak se dostat k evropským datům o sociálních otázkách souvisejících s COVID-19, je rozcestníková stránka organizace CESSDA: [CESSDA a COVID-19](https://www.cessda.eu/Covid-19)
---
title: KDYŽ NEJDE DATA SHROMÁŽDIT NA JEDNOM MÍSTĚ, ZKUSME JE ZPŘÍSTUPNIT NA MÍSTECH KDE UŽ JSOU
description: Během pandemie COVID-19 se online schůzky staly součástí pracovního života mnoha lidí.Zůstávali jsme v bezpečí domova a zároveň jsme mohli sdílet nápady, jak posunout naše projekty kupředu.
class: post
imageTwitter: ./usecases-images/EN_datavisiting_twitter_675px.jpg
imageOg: ./usecases-images/EN_datavisiting_web_thumb.jpg
imageAlt: BY-COVID Use-case
newsImage: ./usecases-images/EN_datavisiting_web_thumb.jpg
embeddedImagesLocalUc: ./usecases-images/EN_datavisiting_web_800px.jpg
date: 2023-05-16
postType: UsecaseCz
---

Během pandemie COVID-19 se online schůzky staly součástí pracovního života mnoha lidí. Zůstávali jsme v bezpečí domova a zároveň jsme mohli sdílet nápady, jak posunout naše projekty kupředu. Zůstávali jsme doma, ale nápady, které jsme sdíleli opustily náš dům a spojily se s ostatními. Myšlenky a názory různých lidí z různých částí světa se v diskusi propojily a v důsledku umožnily pokrok.

** JAKÁ JE SOUVISLOST MEZI VÝZKUMNÝMI DATY A ONLINE SCHŮZKAMI? **

Výzkumná data jsou uložena různými způsoby na různých místech a přístup k nim není vždy snadný. Díky federovanému systému (tedy systému kde jsou nezávislé a autonomní systémy či organizace propojeny a spolupracují za účelem sdílení zdrojů, dat a funkcionalit) zůstávají data na svém místě, stejně jako lidé pracující z domova, ale výzkumní pracovníci a další lidé, kteří z dat mají prospěch k nim mohou snadno získat přístup.  Federovaný systém se skládá z několika poskytovatelů dat (kterými mohou být například nemocnice nebo univerzity), kteří spolu spolupracují, ale zároveň si zachovávají kontrolu nad správou svých dat. 

Federování lze chápat podobně jako online schůzky: každá osoba představuje data (která se nepohybují), zatímco znalosti odvozené z dat jsou reprezentovány myšlenkami jednotlivých osob (které lze volně sdílet). Alternativou k federaci je centralizace: všichni účastníci setkání (data) se přesunou na stejné místo, aby se osobně setkali a sdíleli myšlenky.

** KDYŽ NEJDE DATA SHROMÁŽDIT NA JEDNOM MÍSTĚ, ZKUSME JE ZPŘÍSTUPNIT NA MÍSTECH KDE UŽ JSOU **

Federování usnadňuje opakované použití dat podle zásad FAIR, kterými jsou dohledatelnost, přístupnost, interoperabilita a znovuvyužitelnost. Existuje mnoho politických, etických, administrativních a právních překážek, které brání tomu, aby byla data shromážděna na jednom místě, federování umožňuje, aby data zůstala tam, kde jsou, ale přesto byla opakovaně využita pro výzkum.

** BY-COVID PROJEKT JAKO ZPŮSOB ONLINE PROPOJENÍ   **

Projekt BY-COVID využívá centralizované i federované systémy v závislosti na typu dat. V centralizovaných systémech jsou data sdílena ve společných databázích. Centralizované systémy se používají pro data, která nejsou citlivá, například data, která se netýkají osob. 

Pro poskytnutí odpovědí na důležité otázky vědy i veřejné politiky je však potřebný i přístup k citlivějším údajům. K těmto údajům, které se nacházejí na různých místech, lze přistupovat a analyzovat je pomocí federovaných systémů v souladu s pravidly jednotlivých států i organizací. Výsledky lze široce sdílet ve vědeckých článcích, aniž by se údaje přesouvaly z místa na místo, podobně jako když se sdílí výsledek online schůzky, zatímco její účastníci zůstávají doma.


** POKUD SE CHCETE DOZVĚDĚT VÍCE... **

[Co je federování dat](https://www.ibm.com/docs/en/db2/11.5?topic=federation-federated-systems) 

[Cestou vpřed není centralizace dat, ale jejich zpřístupnění na místech, kde již jsou](https://registry.ern-euro-nmd.eu/the-way-forward-is-not-data-sharing-but-data-visiting/)

[Vyrovnání se s interoperabilitou při vývoji federované výzkumné infrastruktury](https://archpublichealth.biomedcentral.com/articles/10.1186/s13690-021-00731-z)

[Plán správy dat v BY-COVID projektu](https://zenodo.org/record/7476926#.Y_YW1HbMKUl)


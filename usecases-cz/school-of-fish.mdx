---
title: Společně to zvládneme, roztříštění prohrajeme
description: Pro malou rybku může být obtížné přežít v oceánu plném dravců. Mnoho druhů ryb ale našlo způsob, jak zůstat v bezpečí - a to pohybovat se v hejnu. 
class: post
imageTwitter: /twitter-for-citizens.jpg
imageOg: /og-for-citizens.jpg
imageAlt: BY-COVID Use-case
newsImage: ./usecases-images/schooloffish_twitter_horizontal.jpg
embeddedImagesLocalUc: ./usecases-images/schooloffish_web_800.jpg
date: 2022-10-04
postType: UsecaseCz
---

Pro malou rybku může být obtížné přežít v oceánu plném dravců. Mnoho druhů ryb ale našlo způsob, jak zůstat v bezpečí - a to pohybovat se v hejnu. Pohyb ve skupině má mnoho výhod. Ryby jsou méně zranitelné vůči predátorům. Plavání v hejnu také šetří energii každé z ryb a zvyšuje rychlost, kterou mohou ryby společně plavat. Tím že ryby “spolupracují”, prodlužuje se délka života každé z nich. 

** DOBŘE, TO JE ZAJÍMAVÉ, ALE CO TO MÁ SPOLEČNÉHO S VĚDECKÝMI DATY ? **

Tento zábavný rybí fakt má něco společného s našimi zdravotními údaji. Data od jedince jsou pro výzkum většinou málo užitečná, ale když jsou shromážděna do rozsáhlejších souborů,  mohou mít velký význam. Chceme-li například zjistit, jaký dopad má Covid-19 na lidi trpící nějakým chronickým onemocněním, třeba lupusem, je důležité analyzovat údaje od co největšího počtu pacientů. Čím více souborů dat se zkombinuje, tím budou výsledky výzkumu přesvědčivější a zvýší se tak i šance na nalezení účinné léčby. Totéž co pro ryby platí pro i jednotlivé země, výzkumné instituce i výzkumné pracovníky -  spolupráce je dělá silnějšími a zrychluje výzkum. Kombinace dat z různých oblastí výzkumu (interdisciplinarita) také pomáhá prohloubit znalosti o zdraví a nemocech. 

** JAK Z ROZTŘÍŠTĚNÝCH DAT UDĚLÁME “HEJNO”? **

Aby to bylo možné, potřebujeme systém pro jejich shromažďování, správu a přístup k nim a to vše na mezinárodní úrovni. Zároveň je ale nutné respektovat pravidla ochrany osobních údajů v jednotlivých zemích. Projekt BY-COVID toto shromažďování a zpřístupňování dat umožňuje díky tomu, že spojuje výzkumné pracovníky a instituce z mnoha zemí EU, takže data z jednotlivých zemí lze kombinovat, a vytvářet tak novou úroveň znalostí pro všechny. Propojování údajů zvyšuje efektivitu výzkumu a v důsledku zlepšuje péči o pacienty. BY-COVID buduje systém usnadňující ukládání, sdílení, propojování a využívání dat. Aby bylo například možné soubor dat vzniklý spojením dat z jednotlivých států analyzovat, vyvíjí BY-COVID způsob popisu dat (metadata), který umožňuje data najít a vyznat se v nich. 

** POKUD SE CHCETE DOZVĚDĚT VÍCE… **

Zde najdete další informace o rybích hejnech: [Ryby plující v hejnech šetří svou energii](https://www.ncbi.nlm.nih.gov/pmc/articles/PMC4293471/) 

Více o hodnotě a významu sdílení dat: [Koronavirus urychluje snahu o přeshraniční sdílení zdravotnických dat](https://ec.europa.eu/research-and-innovation/en/horizon-magazine/coronavirus-accelerates-drive-share-health-data-across-borders)

[BY-COVID: Popis cílů projektu](https://by-covid.org/about#objectives)

Proč potřebujeme data o konkrétních onemocněních:  [Dopad COVID-19 na osoby s cystickou fibrózou](https://www.ncbi.nlm.nih.gov/pmc/articles/PMC7159857/)

Tento článek ukazuje důležitost propojování souborů dat v případě léčby rakoviny: [Propojením dat ke zlepšení léčby](https://www.mja.com.au/journal/2014/200/7/linking-data-improve-health-outcomes)



